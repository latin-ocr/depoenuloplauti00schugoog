lli

et v. V 2, 27: ‘qui illim sexennis perierim Carthagine'. ‚Atque ι

ne mutes hoc verbum ea res prohibet, quod qui argumentum
acrostichum composuit, in nostro prologo hunc versum legit,
vide v. 1:

puer septuennis surripitur Carthagine.

Praeterea senem illum puero surrepto morbo affectum
esse qui post sex annos eum consumeret quis umquam
credet? Quas ineptias Menaechmorum prologi poeta quis·
quis fuit feliciter evitavit, cf. v. 15

eaque is aegritudine
paucis diebus post Tarenti emortuost.
Etiamsi igitur dolemus quod verum genuinamque Plautum

Ι nullo loco deprehendimus, tamen haec pro certo eruisse nobis
’ videmur: prior pars cuius duplex recensio exstat, post
extremam (a v. 49) adiecta est; qui intercedunt versus con·

quisiti sunt ex aliis fabulis, pauci fortasse ex ingenio poetae
adiuncti, grammaticum vero nulli indicant ; pars posterior ¹
usque ad ν. 118 vetustissimam ostendit recensionem: num
Plauti, admodum dubium; extremi versus iterum duarum
recensionum vestigia prae se lerunt. In toto igitur prologo
minimum trium actionum indicia sunt agnoscenda.

’ CAPUT ALTERUM.

DE POENULI RETRACTATIONE ET INTER-
POLATIONE.

Liceat·uno capite has duas quaestiones comprehendere,
et ut disputatio secundum scaenarum ordinem procedat, et
quianon semper pro certo diiudicari potest, utri generi cor·
ruptelas tribuas. De omnibus autem quicumque iam tractati
sunt locis me non esse disputaturum scito: eos tantum attingam

 

