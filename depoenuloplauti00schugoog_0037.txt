36

possum. Quid quod ipsa verba interpolationibus sunt foedata?
Confer quaeso hos v.:
41 Ag. qui bene volt vobis facere
46 Ag. multa bona volt vobis iacere.
42 Ag. amicus vobis
45 Ag. siquidem amicitiast habenda cum hoc habendast.
Praeterea etiam v. 51 et 52
ut pudice verba fecit
ut modeste orationem praebuit
tam brevi intervallo iuter se consequi minus placet.
Sed progrediamur ad sequentes versus: quinam hoc
interpretabimur (v. 53):
‘sed ut astu sum adgressus ad eas'?
certe in versibus 47 et 48 nescio qua parte astutia ulla
cernatur. Sed ipse Hanno v. sequente: ‘pergo etiam temp·
tare'? clare nobis ostendit alios praeisse versus quibus mulieres
iam erat adgressus et perturbaverat, quos in nostra fabula
frustra quaeres Neque magis v. 54 finem ‘in pauca confer:
sitiunt qui hic sedent’ si tot secuntur versus toleramus (quem
versum non ante annum u. 608 compositum esse ‘sedere' ver·
bum demonstrat de omnibus spectatoribus dictum). Res ipsa
redit v. 78: satis iam sunt maceratae. Sed peccata nondum
omnia sunt enumerata. In sequentibus versibus offendit quod
Adelphasium quamquam Hanno et ipsam et sororem in ius

vocavit, quamquam Agorastocles Hannone annuente eam ap·

prehendit, nihil aliud dicit nisi: ‘an patruos est Agorastocles
tuos hic'?

Similiter exspectatio nostra fallitur v. 58: Ag. ‘nunc
pol ego te ulciscar probe' - quis non subaudit: quia nunc
te probe cruciabimus? at continuatur: ‘nam faxo eris meo
sponsa'. Mira certe ulti0.

v. 60 omnes codices Agorastocli dant, atque favent huic
rei quibus verbis Agorastocles syllabarum concentu ludens
pergit: postea hanc amabo atque amplexabo: primum igitur
Hannonem antestari tum amicam amplexari volt. Quamnam

 

